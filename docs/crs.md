
![index.md](images/icon.png)


### Система координат  

QGIS дозволяє використовувати різні системи координат для різних шарів. Однак краще використовувати дозволену систему   координат, у якій здійснювались попередні кадастрові зйомки на даній місцевості. Це забезпечить мінімум проблем при узгодженні з результатами попередніх геодезичних вимірів.

Відповідно до пункту 28 ВИМОГ
до змісту, структури і технічних характеристик електронного документа (Додаток 1 до Порядку ведення Державного земельного кадастру) у електронному документі - файлі обміну кадастровою інформацією допускає використання наступних систем координат:


- система координат СК42 (шестиградусна зона) (SC42) - державна система геодезичних координат 1942 року (в шестиградусних зонах), введена в дію постановою Ради Міністрів СРСР від 7 квітня 1946 р. № 760;

- система координат СК-42 (трьохградусна зона)” (SC42_3) - державна система геодезичних координат 1942 року (в трьохградусних зонах);

- місцева система координат (Local) - система геодезичних координат, утворена від державної системи координат;

- система координат УСК-2000 (USC2000) - державна геодезична референцна система координат УСК-2000;

- система координат WGS84 (WGS84) - світова геодезична референцна система WGS-84;

- система координат 1963 року (SC63) - умовна система координат 1963 року, введена в дію постановою ЦК КПРС та Ради Міністрів СРСР від 14 лютого 1963 р. № 208-76;

У QGIS ці системи координат кодуються номерами [EPSG](https://epsg.io/?q=Ukraine).